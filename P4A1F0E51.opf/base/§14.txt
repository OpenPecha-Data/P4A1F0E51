善男子!此中菩薩摩 訶薩，於一切種智上，起於如是分別。若我行於一切種智之行，是則行於分別；餘人行於種智之行，是則行於分別；一切種智行者，是則行於分別；起於證得種智行者，是則行於(110)分別；一切種智永斷煩惱所知障者，是則行於分別；一切種智是清淨者，是則行於分別；一切種智無者，是則行於分別。一切種智自性亦無、因中亦無、果中亦無、業中亦無、非相應、流轉亦無，如是行想，是則行於分別；於一
切種智行唯(115)識想，是則行於分別；如於種智非有、現種智之識亦非有者，是則行於分別。若菩薩摩訶薩，緣念於佛，雖無現佛之識，而亦不唐捐唯識；外無有少法可得，亦不見唯識非有；除唯識外，不見非無；於現一切種智之識非有，彼及(120)唯識，如實不起一異差別見故；於唯識無相中，如實不起無相見故，亦不起非無相見故。善男子！於一切時處，如是一切分別，若不觀察，離於分別，如實不見無分別性，如是此名入無分別性。善男子！此名菩薩摩訶薩極善(125)安住無分別界。

